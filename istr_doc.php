<html>
<head>
	<!--<script src="js/jquery-1.4.min.js" type="text/javascript"></script>-->
	<link href='http://fonts.googleapis.com/css?family=Roboto+Condensed&subset=latin,cyrillic' rel='stylesheet'>
	</head>	
	
<style>
.istr_doc{
    color: #0a0a0a;
    margin: 20px;
}
.istr_doc p{
    font: 17px 'Trebuchet MS', Tahoma, Verdana, sans-serif;
    text-indent: 25px;
}
  
.istr_doc h3{
    text-align: center;
    color: #1479dd;
    text-shadow: 1px 1px 1px #fff;
}
    </style>
    
<body>
<div class='istr_doc'>
<h3>O`ZBEKISTON RESPUBLIKASIDAN HUJJATLARNI SO`RAB OLISH TARTIBI</h3>

<p>O`zbekiston Respublikasidan hujjatlarni so`rab olish uchun O`zbekiston Respublikasi fuqarolari, xorijiy fuqarolar va fuqarolikka ega bo`lmagan shaxslar bevosita O`zbekiston Respublikasi arxiv muassasalariga ham, shuningdek O`zbekiston Respublikasining xorijdagi diplomatik vakolatxonalariga va konsullik muassasalariga ham murojaat etishlari mumkin.</p>
<p>O`zbekiston Respublikasining xorijdagi diplomatik vakolatxonasiga yoki konsullik muassasasiga murojaat etuvchi shaxs har bir so`rab olinayotgan hujjat uchun alohida belgilangan shakldagi maxsus anketani ikki nusxada to`ldirishi, shuningdek konsullik yig`imini, hamda amaldagi xarajatlarni qoplash yig`imini to`lashi shart.</p>
<p>Mehnat va pensiya daftarchalari, harbiy biletlarning asl nusxalarini so`rab olish, jo`natib yuborish yoki xorijga chaqirtirib olishga yo`l qo`yilmaydi.</p>
<p>Shuningdek, agar nikoh bekor qilingan bo`lsa, nikohdan o`tganlik to`g`risidagi guvohnomani, shuningdek vafot etgan shaxsning tug`ilganlik to`g`risidagi guvohnomasini qaytadan so`rab olinishi mumkin emas. Voyaga yetmagan shaxslarning tug`ilganlik to`g`risidagi guvohnomalari ularning qonuniy vakillari tomonidan so`rab olinishi mumkin. Vafot etganlik to`g`risidagi guvohnomalar vafot etgan shaxsning qarindoshlari yoki yuridik shaxslar tomonidan rasmiy maqsadlar uchun so`rab olinishi mumkin.</p>
<p>Amaliyotning ko`rsatishicha, ma`lumot to`g`risidagi hujjatlarni (attestatlar, diplomlar va ulardan ko`chirmalarni) O`zbekiston Respublikasidan so`rab olishda manfaatdor shaxslarning bevosita o`quv muassasasiga murojaat etishi bir muncha samarali natija beradi. Buning uchun shaxsiy ishni arxivlardan izlab topish, hujjatning dublikatini tayyorlash, shahodatlash va arizachiga jo`natib yuborish bilan bog`liq barcha xarajatlarning qoplanishi shart bo`ladi.</p>
<p>Har bir hujjat uchun arizachining pasporti nusxasini taqdim qilgan holda ikki nusxada to`ldiriladi.</p>
<p>Savollarga javoblar to`liq va aniq bo`lishi kerak.</p>
<p><a href="/uz/reglament/istreb_uz.pdf">Interaktiv xizmat reglamenti</a></p>
<p><a href="/uz/reglament/form_3.doc">Anketani yuklab olish&nbsp</a></p>
<div>
</body>

</html>